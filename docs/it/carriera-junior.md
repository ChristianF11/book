# Carriera - Junior

## Introduzione

All'interno di questo libro sono stati affrontati in diverse forme molti dei tecnicismi che fanno parte del mestiere di chi sviluppa, l'obiettivo di questo libro peró non é parlare di devs solamente come artigiani/e del software ma anche in modo piú generale come risorse umane.

Sono presenti infatti diversi capitoli pubblicati o in stesura che parlano del modo in cui formarsi, il significato di questa professione o i percorsi possibili di carriera e che quindi affrontano l'aspetto piú "personale" e "lavorativo" di questo mestiere.

L'obiettivo di questo capitolo é descrivere per noi cosa significa in linea generale essere Junior Developer, esplorare le pratiche giornaliere per poter crescere e collaborare in modo sano in un team e infine il percorso per crescere di livello e non solo, il fine é raccontare anche quanto questa fase della carriera possa essere complessa oltre che delicata e fondamentale per il futuro, a seconda di come viene affrontata.

## L'identikit di Junior Dev

Come possiamo identificare un/a Junior Developer? Spoiler: non é semplice.

A seconda dei panni che si stanno indossando (es. dev, recruiter, team leader, coach...) questo ruolo puó assumere molteplici forme e declinazioni che aumentano esponenzialmente a seconda delle tipologie e delle dimensioni delle aziende, oppure se della categoria di consulenza o di prodotto e anche ad esempio se si é impiegati in ambito front-end o back-end.

Anche affidandoci ad internet per trovare una definizione le sfumature che emergono sono diverse, potremmo classificare chi sviluppa in base all'etá (ad oggi non é piú di tanto un indice di esperienza), in base agli studi e da quanto tempo siano stati completati o anche in base agli anni di esperienza in una determina azienda o in generale di carriera.

Per creare un piano comune che ci permetta di esplorare facilmente l'argomento e fissare quello che per noi é il fulcro del capitolo, la definizione di Junior Dev per noi é la seguente:

> Una persona di una qualsiasi etá, proveniente da qualsivoglia ambito di studi e che ha seguito un percorso di carriera di ogni tipo che peró é in grado di leggere ed interpretare i requisiti di un possibile artefatto software o di una sua parte e ha le competenze tecniche per riprodurlo, non in completa autonomia.

Per noi la chiave di volta é questa, non una delimitazione basata su aspetti come i titoli di studio, gli anni di esperienza o di lavoro ma un'identificazione tramite la capacitá di scrivere software, con una particolare attenzione al livello di autonomia.

Se volessimo schematizzare e fare qualche esempio a sostegno di questa tesi:

| Tesi                                                                                                       | Antitesi                                                                                                                                                                                                                                                                                |
| ---------------------------------------------------------------------------------------------------------- | --------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| "Ho 10 anni di carriera alle spalle quindi non sono piú un/a Junior Dev"                                   | Il tuo apprendimento é stato efficace in questi anni? Sei autonoma/o nel tuo ambito? In quali ambiti hai lavorato? Come possiamo misurare la qualitá del tuo lavoro sapendo solo che hai 10 anni di carriera alle spalle? Potresti essere stagnante da tempo e non essere aggiornato/a. |
| "Ho una laurea o un dottorato in Ingegneria o in Informatica"                                              | Che tipo di competenze hai assorbito durante il percorso di studi? Come le hai applicate nel tuo lavoro? Sei autonomo/a grazie al tuo percorso di studi?                                                                                                                                |
| "Come esperienza lavorativa hai solamente un anno nella Azienda Esempio Srl, sarai certamente Junior Dev!" | Potresti invece aver praticato in autonomia in side-projects o potresti aver contribuito a progetti FOSS le tue abilitá nello scrivere codice.                                                                                                                                          |
| "Ho 40 anni, non posso essere classificata come Junior Dev "                                               | L'etá é solamente un numero, non fornisce informazioni sul tuo background o il percorso aziendale che hai compiuto.                                                                                                                                                                     |
| "Con una laurea in Psicologia non puoi che essere un/a Junior Dev"                                         | Alcuni background contribuiscono a migliorare le tue soft-skills e soprattutto ti forniscono un punto di vista diverso e come per l'esempio dell'esperienza lavorativa, potresti aver programmato nel tempo libero per anni, come passione e aver appreso abbastanza.                   |

È importante peró fare una precisazione, fermo restando che una persona puó sviluppare e apprendere per passione tutte le capacitá di programmare che vuole, lavorare in team é differente e lo é soprattutto perché si lavora all'interno di un'azienda, con le sue regole, i suoi tools e le sue pratiche.

Sicuramente ci sono fattori che non possono mancare in un/a dev con molta esperienza, come i test, l'attenzione alla security o le performance ottimali di un applicativo insieme alla sua architettura, che sono tutti aspetti piú complessi da assorbire in autonomia come Junior Dev, anche se la passione e la voglia di imparare possono portarti ovunque.

Potresti essere contributor di progetti FOSS da anni o potresti aver lavorato per molto in un'azienda ma arrivata/o in un'azienda nuova é facile trovarsi spaesati nonostante l'esperienza, ricadendo quindi nella figura di "Junior" in un certo senso, a prescindere dalla sfida da affrontare.

Magari in qualche modo hai curato in autonomia o in un team gli aspetti piú complessi citati sopra come security e performance ad esempio, iniziando da zero in una nuova realtá aziendale peró tutto potrebbe sembrarti diverso e nuovo e come ribadito in diversi capitoli di questo nostro libro open, noi devs non finiamo mai di imparare, ricordandoci che chiunque potrebbe avere qualcosa da insegnarci, anche chi ha iniziato da poco.

Questo cosa puó significare?

Probabilmente che gli Junior Devs che sono dentro di noi, se pratichiamo un apprendimento continuo e costante e che segue la natura mutevole di questa professione, forse non se ne vanno mai via del tutto (e magari é anche meglio cosí).

## "L'occasione fa del Dev un Senior"

Stabilito un punto fisso come definizione di Junior Dev, possiamo proseguire nell'esplorare questa figura analizzandola dal punto di vista della carriera, immaginandola come la prima fase di un percorso lavorativo.

In primis é bene stabilire che ogni sviluppatore a seconda delle esperienze, ha i suoi tempi e di conseguenza non esiste un limite di tempo giá stablito entro cui dovrai evolvere come dev e nel titolo abbiamo deliberatamente ripreso un vecchio proverbio per introdurre un concetto per noi fondamentale: nessuno, se non te stess\* puó far avanzare la tua carriera in termini di competenze.

Con questa espressione intendiamo evidenziare che di "occasioni" se ne presenteranno molte: la spiegazione di un concetto da parte dei colleghi, affiancamenti ad un senior, contenuti grautiti online (per il momento lasciamo perdere la formazione a pagamento), serate spese a sperimentare in autonomia oppure un nuovo progetto in azienda dove poter toccare con mano un nuovo aspetto mai affrontato.

Sta solamente a te decidere di riconoscere di non sapere e non limitarti a "non lo so" ma ponendoti nella posizione di dire "non so, ma posso imparare" che non significa che l'unica dimensione formativa sia quella del "learn-by-doing", ma é un buon inizio cosí come é un inizio anche solo osservare altri mentre fanno, porre delle domande e in seguito magari sperimentare in un ciclo continuo di apprendimento, mattoncino per mattoncino.

Al concetto di "occasioni" peró é bene aggiungere anche i casi "limite" che nel bene nel male come vedremo rimangono comunque momenti per imparare ma andiamo per fasi.

In caso non ti fosse mai capitato sappi che é facile uscire dal "recinto" del ruolo di Junior Dev in termini di responsabilitá, soprattutto in aziende o team di piccole dimensioni, un collega é malato o si é licenziato, un progetto fuori tempo che si accavalla ad altri ed é un attimo trovarsi a gestire aspetti di un progetto che normalmente non dovremmo gestire noi e in linea di massima, non dovrebbe gestire una figura Junior.

Beh per fortuna che almeno in questi casi il compenso economico aumenta... sbagliato, non é cosí che funziona.

Potremmo dipingere il mondo come un bellissimo posto pieno di arcobaleni e di RAL commisurate alle responsabilitá e ci sono sicuramente un sacco di aziende validissime e dalla struttura solida dove questi scenari sono ben lontani dalla norma, ma é comune che possano presentarsi ed é comune trovarsi in situazioni dove non si é abbastanza formati.

Con queste righe non vogliamo assolutamente promuovere una cultura tossica del lavoro ne incoraggiare ad accettare situazioni "scomode" di questo stampo che si ripetono nel tempo e soprattutto non vogliamo spingerti a gestire situazioni di grande responsabilitá per cui non hai le skills, ma siccome ci sono e ci saranno sempre probabilmente, é bene che tu sia preparat\*.

Cosa possiamo fare per affrontare queste occasioni?

Possiamo lamentarci, alzare le mani e sedersi immobili ad aspettare aiuto, oppure possiamo vedere queste situazioni, come detto in precedenza, come occasioni.

Potresti iniziare a scorrere la codebase, indagare su internet, raccogliere piú informazioni possibili, fare piccoli tentativi in codebase separate e magari ad esempio in caso di bug riprodurre le casistiche per delineare con piú precisione il problema e poi, successivamente, confrontarti con altri devs e se non hai modo di farlo, beh, puoi solo provare in autonomia.

In linea di massima finché non ci sono perdite di dati in produzione, interruzioni di servizio e perdite di codice importante, possiamo agire ed é quello lo spazio dove possiamo muoverci per aumentare le nostre abilitá di coding con una certa confidenza.

Ribadiamo che queste situazioni non dovrebbero comunque essere la norma, non senza supervisione e non senza gli adeguati riferimenti in caso di problemi e in caso tu ti trovassi in questa posizione, questi sono tutti campanelli d'allarme per un'azienda che non considera la salute mentale dei suoi dipendenti e l'efficacia del proprio team.

Quello a cui dovremmo mirare é arrivare ad avere un sottile limite entro cui é salutare esplorare "terre sconosciute" per imparare, senza alcun rischio e forse non avrai sempre una RAL commisurata alle responsabilitá, ma avrai nuove abilitá da esercitare.

Se decidiamo di non cogliere nessuna delle occasione che arrivano, abbiamo il rovescio della medaglia: essere stagni nella propria posizione.

Questo per noi é un altro dei fondamenti dell'essere buoni Junior, non fossilizzarsi che in linea di massima é un termine generale per indicare che non dovrai porti dei limiti nell'apprendere, nel definire quando qualcosa é fuori dalla tua sfera d'interesse o delle tue responsabilitá e soprattutto, fatto un "gradino" (ad esempio appreso un nuovo framework) é bene pensare al prossimo da superare, ritornando al concetto di apprendimento continuo.

Anche in questo caso peró dobbiamo avvisarti, qui c'é un ulteriore punto fondamentale che é bene ricordare come Junior Dev ma é una costante nella carriera dei devs: attenzione alle tecnologie nuove.

Spesso ti capiterá di veder persone che gridano che il framework, il linguaggio o la tecnologia che stai usando stanno morendo e che é bene imparare la nuovissima tecnologia di cui invece sono dei sostenitori o a cui hanno contribuito.
In realtá potremmo vedere molti di questi esempi grazie all'IA, dello stampo "Inutile imparare a programmare ora!" ma la realtá dei fatti é che tutto va filtrato e analizzato singolarmente e l'aspetto fondamentale di una tecnologia da valutare é la sua robustezza e non c'é giudice piú capace del tempo, la tua stella polare dovrebbe essere la giusta flessibilitá accompagnata dalla soliditá e la sicurezza di aver scritto (o aver tentato il piú possibile) di scrivere codice di qualitá.

In poche parole, equilibrio tra questi aspetti: innovazione, adattabilitá, ottimizzazione, sicurezza e robustezza.

Non spingere la tua mente in uno stato mentale di stress o di FOMO, la paura di "perdersi qualcosa", solo perché non hai appreso l'ultima tecnologia e a sostegno di questa tesi ti segnaliamo che ci sono sistemi centrali per l'umanitá che navigano con tecnologie inventati decenni fa o con codice a basso livello.

Prendi le novitá cosí come vengono, se ti interessano informati e magari provale ma fai attenzione ad integrarla ovunque e concentrati sul non dimenticare i fondamenti e la forma mentale in favore di ció che arrivato ieri piuttosto che un mese fa.

Imparare, sperimentare e testare nuovi strumenti richiede tempo e sicuramente la frizione nell'assorbire una nuova tecnologia fa parte delle occasioni sopracitate ma é anche vero che forse un training di due settimane sul nuovo framework é poco sensato per ottenere semplicemente due millisecondi risparmiati durante il render di una pagina web, forse hai modi migliori di trascorrere il tuo tempo... magari contribuire all'open source :)

Faccenda complessa vero?

Come puoi vedere non vogliamo indorarti la pillola, la fase di carriera da Junior é parecchio delicata e composta di molteplici fattori da considerare e ancora non abbiamo esplorato cosa dovrebbe fare o non fare un Junior Dev per lavorare in modo ottimale, ci sono mille sfaccettature perché dopotutto in questa fase starai gettando le basi della tua carriera, quindi in realtá l'unico consiglio che possiamo darti é di non demordere, ora hai piú chiaro quanto puó essere complesso iniziare a sviluppare nel mondo di oggi.
